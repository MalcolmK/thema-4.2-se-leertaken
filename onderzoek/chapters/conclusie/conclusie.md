# Conclusie

Zoals uit het hoofdstuk over de leercurve van Docker [[LINK]] blijkt, is het opzetten van Docker in de basis vrij eenvoudig. Het opzetten van de basis van Docker is echter niet de enige stap die dient te worden uitgevoerd. Vaak zijn servers op maat geconfigureerd. Dit heeft tot gevolg dat er ook enige kennis is vereist over het opzetten en configureren van een server.

Uit de hoofdstukken 'welke soorten bedrijven gebruiken Docker' en 'welke soort bedrijven gebruiken Docker' blijkt dat er een onderscheid gemaakt kan worden tussen de verschillende soorten bedrijven die gebruik maken van Docker. Er zijn grofweg 3 soorten bedrijven: (1) grote bedrijven, (2) kleinere, niet IT gerelateerde, bedrijven en (3) kleinere, wel IT gerelateerde, bedrijven.

Grotere bedrijven draaien vaak grote aantallen verschillende services op verschillende servers. Voor hen is de door Solomon Hykes gebruikte term 'Matrix of Hell' goed van toepassing. Deze grote bedrijven beschikken vaak ook over de benodigde expertise voor het opzetten en juist configeren van een server. Door het implementeren van Docker maken zij de ontwikkeltrajecten stabieler en betrouwbaarder.

Binnen de kleinere bedrijven kan het onderscheid gemaakt worden tussen de bedrijven die IT diensten leveren en de bedrijven die dat niet doen. Kleine bedrijven die geen IT diensten leveren, hebben het beheer van de server in de meeste gevallen uitbesteedt. Daardoor beschikken zij niet over de benodigde expertise. Voor hen is het dus verstandig om niet over te stappen op Docker.

De kleine bedrijven die wel IT diensten leveren, kan deze afweging het beste zelf maken. Voor hen is het sterk afhankelijk van de situatie waar zij zich in bevinden. In het hoofdstuk over 'welke soort bedrijven gebruiken Docker' [[LINK]] staan een aantal vragen die hierbij kunnen helpen. Zij dienen tevens rekening te houden met het feit dat Docker in principe nog in de kinderschoenen staat. Hoewel er op StackOverflow.com[^note-id] \(d.d. 24 december\) ruim 5,6K topics over Docker staan en de community rondom Docker nog vrij in de kinderschoenen staat, vindt er ook nog steeds veel ontwikkeling plaats aan Docker zelf. Dit betekent dat er nog genoeg functionaliteiten aan Docker ontbreken. Grotere bedrijven die over genoeg kennis beschikken, kunnen deze gaten vaak makkelijker opvangen dan kleine bedrijven die wellicht over minder kennis beschikken.

Een ander belangrijk aspect dat in overweging genomen dient te worden, is de complexiteit van de applicatie architectuur. Wanneer deze uit veel nauw samenwerkende compenten bestaat, wordt het opzetten en beheren van deze componenten erg complex en is Docker niet altijd de juiste oplossing. Zo heeft het weinig nut om de gehele applicatie in een enkele container te draaien, terwilj de software ook op de daadwerkelijke server gedraaid kan worden. In dergelijke gevallen kan de isolatie soms meer tijd en moeite kosten dan dat het uiteindelijk oplevert.

[^note-id]: http://stackoverflow.com/search?q=docker <!--- "Docker op StackOverflow" -->
