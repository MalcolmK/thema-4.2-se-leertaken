# Conclusie

Zoals uit het hoofdstuk over de leercurve van Docker [[LINK]] blijkt, is het opzetten van Docker in de basis vrij eenvoudig. Het opzetten van de basis van Docker is echter niet de enige stap die dient te worden uitgevoerd. Vaak zijn servers op maat geconfigureerd. Dit heeft tot gevolg dat er ook enige kennis is vereist voor het opzetten en configureren van een server.

Uit de hoofdstukken 'welke soorten bedrijven gebruiken Docker' en 'welke soort bedrijven gebruiken Docker' blijkt dat er een onderscheid gemaakt kan worden tussen de verschillende soorten bedrijven die gebruik maken van Docker. Er zijn grofweg drie soorten bedrijven: (1) grote bedrijven, (2) kleinere, __niet__ IT gerelateerde, bedrijven en (3) kleinere, __wel__ IT gerelateerde, bedrijven.

Grote bedrijven draaien vaak grote aantallen verschillende diensten ('services') op verschillende servers. Voor hen is, de door Solomon Hykes gebruikte, term 'Matrix of Hell' goed van toepassing. Dit zijn de verschillende combinaties in hardware en softwareversies die ongewenste problemen veroorzaken en het werk van systeembeheerders een stuk complexer maakt. Deze grote bedrijven beschikken vaak wel over de benodigde investering van tijd en expertise voor het opzetten en juist configeren van een server. Door het implementeren van Docker maken zij de ontwikkeltrajecten stabieler en betrouwbaarder.

Binnen de kleinere bedrijven kan onderscheid worden gemaakt tussen de bedrijven die IT diensten leveren en de bedrijven die dat niet doen. Kleine bedrijven die geen IT diensten leveren, hebben het beheer van de server in de meeste gevallen uitbesteedt. Daardoor beschikken zij niet over de benodigde expertise. Voor hen is het dus verstandig om niet over te stappen op Docker of zich hierover in te laten lichten door experts.

De kleinere bedrijven die wel IT diensten leveren, kunnen deze afweging het beste zelf maken. Voor hen is het sterk afhankelijk van de situatie waar zij zich in bevinden. In het hoofdstuk over 'welke soort bedrijven gebruiken Docker' [[LINK]] staan een aantal vragen die hierbij kunnen helpen. Zij dienen tevens rekening te houden met het feit dat Docker in principe nog in de kinderschoenen staat. Hoewel er op StackOverflow.com[^note-id] \(d.d. 24 december\) ruim vijfduizend topics over Docker staan en de community rondom Docker nog in de kinderschoenen staat, vindt er ook nog steeds veel ontwikkeling plaats aan Docker zelf. Dit betekent dat er nog genoeg functionaliteiten aan Docker ontbreken. Grotere bedrijven die over genoeg kennis beschikken, kunnen deze gaten vaak makkelijker opvangen dan kleinere bedrijven die wellicht minder expertise in huis hebben.

Een ander belangrijk aspect dat in overweging genomen dient te worden, is de complexiteit van de applicatie architectuur. Wanneer deze uit veel nauw samenwerkende compenten bestaat, wordt het opzetten en beheren van deze componenten erg complex en is Docker niet altijd de juiste oplossing. Zo heeft het weinig nut om de gehele applicatie in een enkele container te draaien, terwijl de software ook op de daadwerkelijke server gedraaid zelf kan worden.  In dergelijke gevallen kan de isolatie soms meer tijd en moeite kosten dan dat het uiteindelijk oplevert. En zo biedt de overhead van Docker mogelijk geen meerwaarde bij applicaties waarin falende componenten een lage impact hebben.

[^note-id]: http://stackoverflow.com/search?q=docker <!--- "Docker op StackOverflow" -->
